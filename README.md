# B-ALKFET - Alkalmazásfejlesztési technológiák
A mindenkori legfrissebb verzió elérhető [GitHub](https://github.com/MilanNemeth/GDE_B-ALKFET)-on.

## Tanulási segédlet
A világ és az IT szektor is gyorsan változik. Kulcsfontosságú tehát, hogy gyorsan és hatékonyan tanuljunk. Kellő tapasztalattal, fejlesztőként, egy új technológiát gyorsan el kell tudni  sajátítani.

Javasolt a következő módszertan alkalmazása, az alkalmas eszközök megjelölésével:
1. **Álljon össze a "big picture" (jegyzet, kurzus, önálló tevékenység).** <br />
    Alkalmazásfejlesztési technológiák esetén meg kell határozni annak minden alterületét, hogy le tudjuk szűkíteni a scope-ot, amivel foglalkozni szeretnénk.
2. **Vegyük a nagy témát, és szűkítsük le egy kisebb, racionális méretű területre, ami még érdekel is (jegyzet, kurzus, önálló tevékenység).** <br />
    Például: Játékfejlesztés, webfejlesztés, IoT fejlesztés, stb.
3. **Határozzuk meg a siker definícióját (kurzus, önálló tevékenység).** <br />
    Ennek a végére meg kell fogalmazódjon egy viszonylag rövid és tömör állítás arról, hogy hova szeretnénk eljutni. Pl.: "High-end single-player FPS játék készítése Unreal Engine használatával."
4. **Keressünk forrásokat, amelyek segíthetnek elérni a kitűzött célt (jegyzet, kurzus, önálló tevékenység).** <br />
    Ezek lehetnek: könyvek, blogok, online kurzusok, YouTube videók, podcast adások, stb. Fontos, hogy megbízható és releváns forrásokat válasszunk, amik jól illeszkednek a tanulási stílusunkhoz. Nézzük meg a rendelkezésre álló visszajelzéseket (lájkok, review-k, hozzászólások), hogy meg tudjuk ítélni a forrás minőségét objektíven, de mérlegeljük a szubjektív benyomásainkat is.
5. **Készítsünk tanulási tervet, ami igazodik az aktuális tudásszintünkhöz (önálló tevékenység).** <br />
    Fontos, hogy a tanulási terv reális és megvalósítható legyen. Osszuk fel a tanulási folyamatot kisebb, kezelhető részekre, és határozzunk meg konkrét időkereteket a tanulásra. 
6. **Szűrjük meg a forrásokat úgy, hogy azok a legjobban igazodjanak a tanulási tervhez (önálló tevékenység).** <br />
    Állítsunk fel egy sorrendet a tanulási források között, és szelektáljuk ki azokat, amik túl nagy részletességel taglalják a témát.Részesítsük előnyben a hands-on forrásokat, ahol lehetőség van gyakorlat közben megismerni a területet (pl.: rövidebb online kurzusok, kb. 1-1,5 órás crash-course videók). A hatalmas, száraz, elméleti anyagokat hagyjuk meg a későbbi szakaszokra, amikor már van egy jó alapunk, és egy célzott probléma megoldására keresünk precíz választ (pl.: vastag könyvek, hatalmas technikai dokumentációk). Még soha senki nem sajátított el új készséget a dokumentáció végigolvasásával!
7. **Tanuljunk épp eleget, ami minimálisan elégséges ahhoz, hogy tudjunk csinálni valamit a gyakorlatban (önálló tevékenység).** <br />
    Fontos, hogy minél előbb billentyűzetet ragadjunk, és bepiszkoljuk a kezünket. A tanulás nem egy passzív folyamat, hanem egy aktív, gyakorlati tevékenység. Minél előbb elkezdünk gyakorolni, annál gyorsabban fogunk fejlődni.
8. **Kezdjünk el játszani az új technológiával (önálló tevékenység).** <br />
    Szórakozzunk, kísérletezzünk, próbáljuk ki, hogy az elképzeléseink/feltételezéseink megállnak-e a gyakorlatban is. Hibázzunk, és tanuljunk a hibákból, mert a sikerekből biztosan nem fogunk! A játékosság segít fenntartani a motivációt, és lehetővé teszi, hogy kreatív módon fedezzük fel az új technológiát. Próbáljunk ki mindent ami eszünkbe jut, és járunk utána a váratlan eredményeknek.
9. **Folytassuk a tanulást azzal a fókusszal, hogy valami hasznosat tudjunk csinálni (önálló tevékenység).** <br />
    Ha kijátszottuk magunkat, erősítsük meg az így megszerzett gyakorlati tudást még egy kis elmélettel, amit így már lesz hova tenni. Amint elég tudásunk van ahhoz, hogy valami hasznosat csináljunk, kezdjünk el dolgozni egy projekten, ami érdekel minket. Ez lehet egy személyes projekt, egy open-source hozzájárulás, vagy akár egy munkahelyi feladat. A lényeg, hogy alkalmazzuk a tanultakat a gyakorlatban, és folyamatosan fejlesszük a készségeinket.
10. **Tanítsunk! Adjuk tovább a tudást (kurzus, önálló tevékenység).** <br />
    A tanítás az egyik leghatékonyabb módja annak, hogy elmélyítsük a saját tudásunkat. Amikor megpróbáljuk elmagyarázni egy másik embernek, hogy hogyan működik valami, akkor kénytelenek vagyunk rendszerezni a tudásunkat, és tisztázni a fogalmakat. Ez segít abban, hogy jobban megértsük a témát, és észrevegyük az esetleges vakfoltjainkat. Emellett a tanítás lehetőséget ad arra is, hogy kapcsolatba lépjünk másokkal, akik hasonló érdeklődésűek, és hogy közösen tanuljunk és fejlődjünk.
